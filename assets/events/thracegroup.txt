Από το 1977 μέχρι και σήμερα, ο Όμιλος Πλαστικά Θράκης δραστηριοποιείται στην παραγωγή και διάθεση προϊόντων πολυπροπυλενίου και πολυαιθυλενίου κατασκευάζοντας Τεχνικά Υφάσματα & Λύσεις Συσκευασίας που διατίθενται στην παγκόσμια αγορά. Με αφετηρία το Μαγικό Ξάνθης, εξελίχθηκε σε έναν επιτυχημένο Ελληνικό Πολυεθνικό Όμιλο που απασχολεί περισσότερους από 2,000 εργαζόμενους και λειτουργεί παραγωγικές & εμπορικές μονάδες σε 9 χώρες (Ελλάδα, Σκωτία, Βουλγαρία, Ρουμανία, Ιρλανδία, Η.Π.Α., Σερβία, Νορβηγία και Σουηδία) και εκτεταμένο δίκτυο πωλήσεων σε περισσότερες από 80 χώρες.

Οι μεγαλύτερες εγκαταστάσεις του ομίλου παραμένουν στο Μαγικό Ξάνθης, εκτείνονται σε έκταση 500 στρεμμάτων και απασχολούν περίπου 1,000 εργαζόμενους σε θέσεις που σχετίζονται με την παραγωγή, την έρευνα και ανάπτυξη προϊόντων, τη συντήρηση και βελτίωση τεχνολογικού εξοπλισμού και σύγχρονες τεχνικές εφαρμογές. Το 2013 εντάχθηκαν στον Όμιλο τα Θερμοκήπια Θράκης με τις υδροπονικές καλλιέργειες που αξιοποιούν τη γεωθερμία στην περιοχή της Ξάνθης.

Τα τελευταία χρόνια ο Όμιλος επενδύει δυναμικά στης Βιώσιμη Ανάπτυξη και κάνει την κυκλική οικονομία πράξη με τη λειτουργία μονάδας ανακύκλωσης, τη χρήση αναγεννημένης πρώτης ύλης στην παραγωγική διαδικασία, αλλά και τη συνεχή μείωση των αποβλήτων. Επίσης, συμβάλλει στη μείωση των επιπτώσεων της κλιματικής αλλαγής με τη χρήση ενέργειας από ανανεώσιμες πηγές (ηλιακή, γεωθερμική και υδροηλεκτρική), και τη συνεχή μείωση της κατανάλωσης ενέργειας κατά την παραγωγική διαδικασία. Μέσω της πλατφόρμας IN THE LOOP, ο όμιλος δικτυώνει εταιρείες, δημόσιους φορείς και καταναλωτές με στόχο τη μείωση του περιβαλλοντικού αποτυπώματος σε ολόκληρη την αλυσίδα αξίας. Για όλα τα παραπάνω, έχει αξιολογηθεί με τη διάκριση «Β» από τον διεθνή μη κερδοσκοπικό οργανισμό CDP υπερβαίνοντας τον παγκόσμιο μέσο όρο.